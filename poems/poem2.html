<article class="poem">
    <h2 class="poem-title">गुमनाम गाउ</h2>
    <div class="poem-content">
आशा गर्छु तिमीलाई थाहा होला कति निसासिन्छु म यो ठाउँमा
मेरो मनको सारा शान्ति हराएको छ यो गुमनाम गाउँमा ।
बिन्ती छ! की तिमी फर्की आई मलाई यहाँ बाट लैजाऊँ
की यतै म सँग बस्न, मेरो यो गुमनाम गाउँमा आईजाऊ ।

खुला आकाशमा पनि गुम्सिएको अनुभूति हुन्छ
पहिलाको त्यो खुसी जीवन सम्झँदा यो मेरो मन रुन्छ ।
पक्कै बदलिएको छैन यो ठाउँ र मेरा वरपरका मानिसहरू
तर पनि किन हो मेरो मन अत्याउँछ यी सारा कुराहरू ।

जहाँ पहिले आनन्द पाउँथे अहिले मेरो तनावको कारण बनेको छ
समय सँगै मेरो मन बाट शान्ति, धैर्यता सँगै आत्मीयता हराएको छ ।
मेरो मन र दिमागले के चाहेको हो म अलि भ्रमित छु
तर विश्वस्त छु बदलिँदो समय सँगै म पनि बदलिएकि छु ।

छिटो फर्की आउ नत्र हराउने छु सधैका लागि यो गुमनाम गाउँमा
जहाँ सबै थोक पहिले झै छ तर मन मानेको छैन यो ठाउँमा ।
हराउनेछु भनु की हराइसके भन्नु, मलाई थाहा भएन
जे भए पनि तिम्रो पर्खाइको यो पल बेर्थ गएन ।

यो पर्खाइ, हराको र गुम्सिएको भावनाबाट जाँदै छु अलि टाढा
मृत्यु नै विकल्प रैछ यसैले माया र याद छोडेर जाँदै छु निकै गाढा ।
आशा गर्छु कुनै समय याद गर्ने छौ तिमीले पनि मलाई
सम्झिनु एउटा साथी थी त्यो पनि गुमनाम गाउँमा हराई ।
    </div>
    <div class="date">पुस १६, २०८०</div>
</article>
