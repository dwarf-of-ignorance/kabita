<article class="poem">
    <h2 class="poem-title">होइन र?</h2>
    <div class="poem-content">
आमा तिमी मलाई किन दोष दिन्छौ
गल्ती त आखिर मलाई जिसकाउने को होइन र?
म डरले रुँदा किन मलाई कमजोर भन्छौ
तिमीले त मेरो पीडा बुझ्नु पर्ने होइन र?

यदि म केटी भएर दोषी भन्छौ भने
म भन्दा ठूलो दोषी मलाई जन्माउने  तिमी होइन र?
यदि म चुप बसेर मलाई दोषी भन्छौ भने
म भन्दा ठूलो दोषी मलाई लढ्नु नसिकाउने  तिमी होइन र?

किन मेरो गल्ती भनी मलाई हकार्छौ
मलाई तिमीले रक्षा गर्ने होइन र?
किन मेरो चरित्रमा दाग लगाउँछौ
गल्त त यस्तो नजर ले हेर्ने यो दुनिया होइन र?
    </div>
    <div class="date">मंसिर ४, २०८१</div>
</article>
