<article class="poem">
    <h2 class="poem-title">त्यो निन्द्र</h2>
    <div class="poem-content">
अहिले निदाएझै कुनै दिन सधैँका लागी निदाउनेछु
सारा परिवार रुँदा केही नथपाउने निन्द्रामा हुनेछु ।
आउने छ एक साथ, त्यो मेरो टुक्रेको परिवार
भनाउदा मानिसहरू भेला हुनेछन् मेरो वरपर ।

म गहिरो निन्द्रामा हुनेछु, दुनिया सँग अनजान
पूर्ण छानबिन हुनेछ मेरो मेटिएको पहिचान ।
सबैको याद र कुराको मुख्य पात्र हुनेछु
ती कथा पूर्ण सबैको कल्पना जिउनेछु ।

जाँदा कसैका लागि बोझ नहुने छ आश
त्यही कल्पनामा छ यो शरीरमा बास ।
जाने हतार र जरुरत त छैन जस्तो लाग्छ
तर कहिले काँही ध्यान त्यतै मेरो जान्छ ।

खै को रोलन, को आउँलान काट्न मेरा कुराहरू
शायद बग्छन् होला मेरा लागि झरीहरु ।
यहाँ पनि सन्तुष्ट भए जान्छु म यो ठाउँ छोडी
तर मेरो अस्तित्व फेरि जाँच गरिनेछ छामी मेरो नाडी ।
    </div>
    <div class="date">पुस १६, २०८०</div>
</article>
