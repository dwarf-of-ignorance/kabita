<article class="poem">
    <h2 class="poem-title">अनौठो लाग्छ</h2>
    <div class="poem-content">
        मलाई अनौठो लाग्छ तिमी
        अनि तिम्रो मलाई प्रेम गर्ने बानी

        म खोट सँग पनि राम्रो देखिन्छु भन्छौ
        म नै तिम्रो सारा संसार हुँ भन्छौ
        फेरि रुवाउँछौ कहिले काँही तिमी मलाई
        गाली र कहिले काँही थरकाउछौ मलाई

        दुई थोपा आँशुमा पग्लिन्छौ फेरी
        फकाउछौ मलाई यसो त्यसो गरी
        तिम्रो मन दुखाउछु जथाभावी भनी
        तर माफ गर्छौ गल्ती सब सँग हुन्छ भनी

        अनौठो लाग्छ तिम्रो माया गर्ने तरिका मलाई
        त्यसैले डर लाग्छ गुमाउछु की तिम्लाई
        बल्ल बुझ्दै छु तिमी पनि माया गर्नु सिक्दैछौ
        बिस्तारै तर आफूमा बदलाव ल्याउँदै छौ

        तिमी हार नमान्नु तिमी सँगै हुनेछु
        भाग्यमा लेखे जति साथ दिनेछु
        यसै अनौठो गरी माया गर्नु मलाई
        मनपर्छ त्यसैले सधैं अल्झौनु मलाई
    </div>
    <div class="date">---- --, २०--</div>
</article>
